Wyjazdy zorganizowane do Ukrainy 2024 r.

Jechać? Nie jechać? Jak jechać to gdzie? Jak wygląda dziś turystyka w Ukrainie. Zobacz w rozdziale
Wstęp na tej stronie.

**Jednak jechać na Ukrainę!**

Propozycja wyjazdów adresowana jest głównie dla ludzi ciekawych świata, przyjaciół Ukrainy i tych, co
chcieliby nimi zostać, wielbicieli Lwowa, kulinarnej przygody. Jest to także solidaryzowanie się z
Ukraińcami w tym nieciekawym czasie. W czasie podróży nie zobaczycie wojny bezpośrednio, ale będzie
nam towarzyszyć świadomość, że jest. Utrudnienia oczywiście są, to przede wszystkim brak połączeń
lotniczych, godzina policyjna od północy, jednak słabo egzekwowana.
Proponują wyprawy w miejsca, które znam doskonale.

Moja filozofia podróżowania to pełna swoboda, bez szczegółowych grafików, ale z dobrą organizacją i
dobrym standardem zakwaterowania. Ważnym aspektem podróżowania są dla mnie kulinaria o kontakty z
gospodarzami.

Propozycje wycieczek są ramowe. Podróżujemy w małych grupach po kilka osób, więc możemy sobie
wspólnie modyfikować podróż i pobyt.

Trzymamy się następujących zasad:

1. Podróżujemy przez granicę pociągami, aby uniknąć niebezpieczeństwa, że utkniemy na przejściu
w autobusie, czy autokarze na wiele godzin.

2. Po Ukrainie podróżujemy głównie pociągami Intercity i wynajętymi busami lub wypożyczonym
samochodem. Zależy to od tego gdzie jedziemy i ile osób liczyć będzie grupa.

3. Zatrzymujemy się w hotelach o standardzie 3 gwiazdek w centrach miasta, w Karpatach w
sprawdzonym pensjonacie.

4. Zapewniam zwiedzanie, wspólne posiłki w wybranych miejscach (które znam i polecam) oraz
całodniową opiekę. Każdy jednak sam decyduje, co wybrać sobie z takiego dziennego programu.

5. Ważna jest też elastyczność. Jeśli np. w Karpatach ktoś chce zdobyć Howerlę, a ktoś inny nie
czuje się na siłach, podzielimy grupy na trekkingową i spacerową.

***Co trzeba mieć wyjeżdżając do Ukrainy?***

Paszport.

Ubezpieczenie turystyczne (może być najtańsze – ok. 20 zł za tydzień), dodatkowe – ukraińskie
zapewniam.

Odpowiednią odzież i buty.

Płatności:

nie przewiduję zaliczek, wszystkie opłaty dokonywane są na miejscu. Wyjątek stanowi zakup biletów na
pociąg, w takim wypadku poproszę o przesłanie pieniędzy na rachunek. W wypadku podróży Przemyśl –
Lwów – Przemyśl jest to około 150 zł. Bilety są elektroniczne, po zakupie przesyłam e-mailem.

**WYPRAWY**

Lwów – Huculszczyzna (Karpaty)

11 – 17 września 2024
grupa: 4-7 osób

11.09. Wyjazd z Przemyśla pociągiem do Lwowa (ok. 2 godz.) ok. godz. 23.00. We Lwowie transfer do
hotelu (proponuję hotel Lwów lub George – do ustalenia).

12.09. Spacer po mieście z opowieściami (cz.1 Stare Miasto), a także lwowskie piwo, nalewki,
kawiarnie. Lancz w słynnej Reberni (czyli żeberkowni). Popołudnie według Państwa życzenia,
przedstawię kilka propozycji, jak cmentarz Łyczakowski, albo inne wycieczki tematyczne. Wieczór w
Kumplu przy kolacji, piwie i muzyce.

13.09. Śniadanie w hotelu. Spacer II część – Lwów XIX i XX w. Poszukiwanie lwowskich smaków.
Obiad w niezwykłym miejscu dla wtajemniczonych. Potem lwowskie piwo kraftowe i na zakończenie
dnia kolacja w restauracji Baczewskich.

14.09. Śniadanie w hotelu. Wyjazd w Karpaty. Pociąg do Tatarowa i wynajęty bus na miejscu lub
wynajęty bus na całą drogę – w zależności od liczebności grupy. Jedziemy do Werchowyny (dawne
Żabie), około 270 km od Lwowa. Zatrzymujemy się w moim zaprzyjaźnionym pensjonacie w Ilcach,
przedmieściu Werchowyny. Spacer do centrum miejscowości, kolacja, powrót taksówkami.
15.09. Śniadanie. Wyjazd wynajętym transportem do Zaroślaka w Czarnohorze, niedaleko Worochty.
Chętni wejdą na Howerlę (najwyższy szczyt Karpat Ukraińskich) – około 4 godziny w obie strony, średni
stopień trudności. Dla pozostałych przewiduję spacer u podnóża Czarnohory. Następnie wyjazd do
Worochty, spacer po miejscowości, obiad. Powrót do Werchowyny, program na resztę wieczoru do
uzgodnienia.

16.09. Wynajętym busem jedziemy do Iwano-Frankiwska (Stanisławowa), po drodze zatrzymujemy się na
krótko w w Jaremczy. Spacer po Stanisławowie, obiad, zakupy do Polski. O 17 jedziemy pociągiem do
Żółkwi (drugi Zamość) 25 km od polskiej granicy. Kwaterujemy w hotelu w centrum miejscowości.
Kolacja.

17.09. Krótki spacer po centrum historycznego miasta o 7 rano. O 8 przejazd wynajętym transportem na
dworzec w Rawie – Ruskiej. O 9.20 wyjazd do Warszawy pociągiem. Przyjazd 16.20. Pociąg jedzie przez
Lublin.

Jak widać logistyka nie jest prosta, ale mając pewne doświadczenie można sobie z tym poradzić.
Najtrudniejsze jest zdobycie biletów międzynarodowych (duży popyt). Nie można więc wykluczyć
pewnych korekt podróży.

UWAGA! Jeśli chodzi o wegetarian i wegan także będą mieli w czym wybierać.
Koszt:

Zależy od kilku czynników, czyli liczebności grupy, tańsze będą noclegi w „dwójkach” niż „jedynkach”.
Wybór hotelu we Lwowie też ma wpływ na cenę, tańszy jest „Lwów”.

Bezpiecznie można podać 1800 zł od osoby. W cenę wliczone są wszystkie przejazdy, hotele (we Lwowie
śniadania wliczone w cenę). Niewliczone: wyżywienie i ewentualne bilety wstępu do turystycznych
atrakcji (ceny raczej symboliczne).

Na miejscu jedynym istotnym wydatkiem jest wyżywienie. We Lwowie ceny są umiarkowane w dobrych
restauracjach, w innych lokalach jest tanio. Niskie ceny są też w Karpatach. Dla przykładu najdroższy z
proponowanych posiłków – kolacja u Baczewskich - 2 dania, deser, piwo to koszt około 70 zł.
W przygotowaniu jest kulinarna podróż do Lwowa z autorem „Smaków Lwowa”. Ponadto wycieczka
Lwów – Kijów.

Informacje: allpress.piotr.janczarek@gmail.com, tel. +48 604 201 109

Nazywam się Piotr Janczarek. Przez wiele lat pracowałem jako dziennikarz, specjalizując się w tematyce
gospodarczej, podróżniczej i poradniczej. Byłem twórcą i przez 10 lat prowadziłem portal poradniczy
natemat.com.pl (do czasu kradzieży domeny przez spółkę Glob 360). Stworzyłem i przez 4 lata
prowadziłem też dwujęzyczny miesięcznik Polska i Ukraina, drukowany w Kijowie. W 2022 r. ukazała
się książka Wojna w Ukrainie. Kobiece historie, której byłem współtwórcą i pomysłodawcą. W zeszłym
roku nakładem wydawnictwa Lira ukazała się moja książka Smaki Lwowa, opowieść o mieście
historycznym i współczesnym.

Mogę o sobie powiedzieć, że jestem bywalcem Ukrainy i po części znawcą, zwłaszcza jeśli chodzi o
Lwów i Huculszczyznę.

Kontakt do mnie:

allpress.piotr.Janczarek@gmail.com

tel. +48 604 201 109

![Chirimoya](/img/Poeraiks.JPG)

Lwów 2023 r.

![Chirimoya](/img/czarnohora.JPG)

Karpaty Ukraińskie – Czarnohora