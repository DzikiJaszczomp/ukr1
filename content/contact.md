---
title: "Welcome"
subtitle: ""
date: 2023-12-02T13:49:50+10:00
images: ["img/panorama.jpg"]
tags: ""
draft: false
---
Costa Tropical. Najcieplejsza Hiszpania

Hiszpania, Andaluzja, Malaga, plaże, słoneczne wybrzeże

Najcieplejsze wybrzeże kontynentalnej Hiszpanii

Krajobrazy zapierające dech. Szmaragdowe morze, historyczne miejscowości wciśnięte między
wybrzeże, a potężne góry Sierra Nevada (ponad 3 tys. m. npm), tropikalne owoce na drzewach. Wreszcie
historyczne miasteczka Alpuhary z charakterystycznymi białymi domkami na skałach, mauretańskimi
zamkami i pozostałościami akweduktów.

Mowa tu o Costa Tropical, czyli tropikalnym wybrzeżu, które zaczyna się 70 km od lotniska w Maladze,
ale leży już w prowincji Granada. Sama nazwa brzmi niezwykle obiecująco. Panuje tu tropikalny klimat z
temperaturami od 15 do 32 stopni. Lato trwa tu przez ponad pół roku, a o każdej porze jest ciepło. Jest to
jedyne miejsce w Europie, w którym uprawia się owoce tropikalne, na drzewach rosną między innymi
awokado, mango, papaje, liczi, cherimoye i inne owoce.

Region jest mniej znany niż sąsiednie Costa del Sol, mniejszy, znacznie bardziej kameralny, ceniony
przez koneserów. Costa Tropical jest ono popularnym miejscem na spędzenie tu zimy, wielu kupuje domy
i mieszkania, które są zdecydowanie tańsze w sąsiedniej Costa del Sol. Wybrzeże wyróżnia się tym, że
nawet latem nie jest zatłoczone, a wśród mieszkańców spory odsetek stanowią przybysze głównie z
Wielkiej Brytanii, Niemiec, Skandynawii, Holandii i Polski. Polska społeczność liczy kilkadziesiąt osób.
Turyści i expaci cenią sobie kameralność tutejszych ośrodków, jak Salobreña, La Herradura, inni
wybierają większy, tętniący turystycznym życiem Almuñecar. Znajdziemy tu zarówno plaże z doskonałą
infrastrukturą (bezpłatne toalety, prysznice), jak też miejsca kameralne, niezwykle urokliwe z ukrytymi
zatoczkami, surowymi klifami.

W Sierra Nevada (ok. 80 km) działa największy na południu Europy ośrodek narciarski – ponad 100 km
tras.

Region jest atrakcyjny przez cały rok, tutejszą specjalnością – oprócz plażowania – są piesze wędrówki,
wyprawy rowerowe, wycieczki, turystyka kulinarna i winiarska.

Jeśli chciałbyś przyjechać na wypoczynek, zwiedzanie, relaks. Zapraszam na moją stronę. Znajdziesz tu
inspiracje, praktyczne informacje, wskazówki oraz oferty wycieczek.

Jeśli potrzebujesz wsparcia w przygotowaniu podróży i pobytu, skontaktuj się ze mną. Pomogą wybrać
odpowiednie miejsce noclegowe, zarezerwować samochód na atrakcyjnych warunkach, czy kupić bilety
na autobus.

Jeśli chcesz, aby jedynym Twoim zmartwieniem było wsiąść do samolotu, skontaktuje się, zajmę się
wszystkim.

Moje wycieczki (samochodowe) organizowane są w grupach do 4 osób, do miejsc które dobrze znam i
potrafię pokazać ciekawie. Są to m.in. wycieczki do Granady, w góry Sierra Nevada, do Alpuhary, na
degustację wina i rumu, a także na Gibraltar i do Tangeru w Maroko (rejs szybkim promem) oraz do
Bolonii nad oceanem.

Jeśli chcesz spędzić tu dłuższy czas
również zapraszam na stronę. Pomogę we wszystkim co potrzebne, o nic nie będziesz się martwić.

Jeśli chcesz kupić dom lub mieszkanie

Zapraszam najpierw na rekonesans, np. tygodniowy. Zobaczysz miejsca, zapoznasz się z ofertą lokali do
sprzedaży i od razu się im przyjrzysz. Gdy już zdecydujesz się na kupno, także otrzymasz pomoc.
Uwaga! Ściśle trzymamy się zasady, że lokale kupujemy za pośrednictwem licencjonowany agencji
nieruchomosci lub bezpośrednio, ale po konsultacji z prawnikiem. Żadnych dzikich pośredników,
załatwiaczy i nieautoryzowanych zaliczek.

O mnie

Nazywam się Piotr Janczarek. Od kwietnia 2022 r. mieszkam wraz z rodziną w Andaluzji, obecnie w
Salobreña. Jestem redaktorem, pracowałem jako dziennikarz i wydawca. Jestem autorem książek: Smaki
Lwowa, Wojna w Ukrainie. Kobiece historie, Morderstwo w małym mieście. Interesują się między
innymi podróżami, kulinariami. Ważnym członkiem naszej rodziny jest pies Escobar, który przybył z
nami z Polski.

Kontakt:

allpress.piotr.janczarek@gmail.com

+48604201109

+34654110418

ZDJĘCIA
![This is an image](/img/Salob12-kopia.jpg)
![This is an image](/img/zachod.jpg)
![This is an image](/img/banany-kopia.jpg)
