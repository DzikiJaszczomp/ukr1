---
title: "How to get where to stay"
subtitle: ""
date: 2023-12-02T13:49:50+10:00
images: [""]
tags: ["travel","dogs","Salobreña_taxi","Almuñecar taxi","pets transfer","pets friendly"]
draft: false
---


#Costa Tropical. Praktyczny informator

Jak dojechać z lotniska w Maladze. Transfer z Malagi. Autobus z Malagi. Noclegi w Costa Tropical.
Wypożyczenie samochodu w Maladze.

## Z Malagi na Costa Tropical

Costa Tropical znajduje się około 100 km od lotniska w Maladze. Bliżej znajduje się lotnisko w
Granadzie (około 75 km), ale połączeń lotniczych z tym miastem jest znacznie mniej. Z Polski nie ma
bezpośrednich lotów do Granady. Bogata jest natomiast oferta lotów do Malagi z polskich portów
lotniczych. Bezpośrednie połączenia oferują: Wizzair i Ryanair.

**Z lotniska w Maladze do Costa Tropical**

Z Malagi bezpośrednio z lotniska kursuje wygodny autobus do miejscowości Costa Tropical. Jest to
jednak tylko jeden kurs dziennie. Znacznie więcej autobusów odjeżdża z dworca autobusowego Malaga
Maria Zambramo. Przystanek autobusowy znajduje się zaraz po wyjściu z hali przylotów. Natomiast
stacja kolejki, którą dojedziemy do dworca autobusowego 100 m dalej. Dworzec autobusowy w centrum
znajduje się obok kolejowego. Podróż trwa około 7 minut, wysiadamy na trzeciej stacji. Nie musimy
kupować biletu (na kolejkę) w automacie, wystarczy przyłożyć kartę płatniczą do czytnika przy bramce,
podobnie przy wyjściu. Autobus (Alsa) kursuje wzdłuż wybrzeża i zatrzymuje się we wszystkich
nadmorskich miejscowościach. Przykładowo bilet do Almuñecar kosztuje 9 euro, a podróż trwa 1 h 45
minut. Możemy kupić bilety online i zapisać je na naszym smartfonie: www.alsa.com
Z lotniska w Granadzie dojedziemy również autobusami Alsa, przesiadając się na dworcu autobusowym
w tym mieście (Estacion de Autobuses).

Jeśli jednak przylatujemy w nocy, podróżujemy w grupie warto pomyśleć o indywidualnym transferze.
Koszt transferu na przykład do Almuñecar wynosi około 100 euro.

**Wypożyczalnia samochodów w Maladze**

Na lotnisku w Maladze znajduje się wiele wypożyczalni samochodów. Podróżowanie po Andaluzji
wynajętym samochodem jest bardzo popularne wśród zagranicznych turystów. Samochód daje wolność i
ułatwia podróżowanie i zwiedzanie. Jednak wypożyczenie samochodu nie jest tak wygodne, jak mogłoby
się wydawać. Zwykle musimy wpłacić kaucję zwrotną, w zależności od wypożyczalni i samochodu
najczęściej wynosi ona od 200 do 1,6 tys. euro. Kaucja jest deponowana na karcie kredytowej, musimy
wic posiadać taką kartę. Trzeba dokładnie czytać warunki, zwracając uwagę przede wszystkim na limit
kilometrów i ewentualne dodatkowe opłaty.

**Gdzie się zatrzymać na Costa Tropical?**

Jeśli marzymy o wakacjach all inclusive w dużych ośrodkach hotelowych, są lepsze miejsca niż Costa
Tropical, takie jak sąsiednie Costa del Sol. Nie oznacza to, że nie ma tu dużych hoteli z dobrze
rozwiniętym zapleczem. Jest ich jednak niewiele, a w niektórych kurortach nie ma ich wcale. Jeśli jest to
dla Ciebie dodatkowa zachęta do przyjazdu na Costa Tropical, czytaj dalej. Jeśli wolisz zanurzenie w
lokalnym środowisku niż życie w hotelu, Costa Tropical jest dla Ciebie. Zwłaszcza jeśli lubisz lokalne
smaki, piękno krajobrazu i widoki. Plaże oczywiście też, ale te bardziej kameralne, urokliwe.
Jeśli chodzi o bazę turystyczną, dominują tu mieszkania do wynajęcia, oferta jest spora, ale jeśli myślisz o
podróży w lipcu, a zwłaszcza w sierpniu, musisz zarezerwować nocleg z wyprzedzeniem. Ciekawą opcją
są też pensjonaty, hostele i małe hotele blisko morza. Bardzo popularne są również kempingi.
Każda z miejscowości Costa Tropical ma swoją specyfikę. Motril to miasto portowe, centrum
administracyjne i gospodarcze. Miasto posiada nadmorską dzielnicę turystyczną z bogatą infrastrukturą i
ładnymi plażami. Znajduje się tu również pole golfowe.
Salobreña jest jednym z najbardziej urokliwych miast całej Andaluzji. Miasto zaprasza na bardziej
kameralne wakacje. Infrastruktura jest bardzo dobrze rozwinięta, a miasto jest bardzo dobrze utrzymane.
Przeważają mieszkania w niewielkich budynkach i małe hotele.
Almuñécar to największy ośrodek turystyczny z najlepiej rozwiniętą infrastrukturą. Pozostałe
miejscowości to urokliwe, kameralne ośrodki turystyczne.

### Travel concierge

Asystent podróży

Oferujemy wsparcie w organizacji podróży i podczas pobytu na Costa Tropical. Z nami zaoszczędzisz
czas, pieniądze, zobaczysz i doświadczysz więcej.

Co oferujemy:

– Pomożemy Ci znaleźć najlepsze zakwaterowanie odpowiadające Twoim potrzebom. Ewentualnie
sprawdzimy lokalizację i okolicę mieszkania lub hotelu, który sam wybrałeś.

– Zapewnimy wygodny, niedrogi transfer z lotniska do mieszkania lub hotelu. Kupimy bilety
autobusowe z lotniska do wybranego przez Ciebie miejsca.

– Znajdziemy dla Ciebie najlepsze i najbezpieczniejsze oferty wynajmu samochodów, także bez
kaucji i karty kredytowej.

– Przygotujemy informacje o lokalnych wycieczkach, wędrówkach, ofertach dla aktywnych
turystów, zgodnie z Twoimi preferencjami. Wiele z nich znajdziesz już na naszej stronie
internetowej.

– Kupimy bilety do Alhambry w Granadzie. Są one ograniczone i należy je kupić z wyprzedzeniem.
Pomożemy Ci zorganizować wycieczkę do Granady autobusem lub zawieziemy Cię samochodem.
– Pomożemy wynająć mieszkanie na dłuższy czas oraz na początku zamieszkania: media, zakupy,
etc.

– Koszt naszych usług wynosi od 20 € do 70 € (dla całej grupy), w zależności od wybranych usług,
ale bez transferów.

Jeśli jesteś wstępnie zainteresowany, napisz do nas, informując nas, jak możemy pomóc:
allpress.piotr.janczarek@gmail.com

lub zadzwoń: +48 604 201 109, +34 654 110 418

O mnie

Nazywam się Piotr Janczarek. Od kwietnia 2023 r. mieszkam wraz z rodziną w Andaluzji, obecnie w
Salobreña. Jestem redaktorem, pracowałem jako dziennikarz i wydawca. Jestem autorem książek: Smaki
Lwowa, Wojna w Ukrainie. Kobiece historie, Morderstwo w małym mieście.
Interesują się między innymi podróżami, kulinariami.


