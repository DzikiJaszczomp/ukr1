---
title: "Costa Tropical o każdej porze roku"
subtitle: ""
date: 2018-05-01T07:39:12+10:00
images: [img/salzachieski-kopia.jpg]
tags: ["two_column","ministry"]
draft: false
---
*Costa Tropical na każdą porę roku. Zima w Hiszpanii*

## Jesień, zima, wiosna w Hiszpanii na Costa Tropical. Czy warto przezimować w najcieplejszym regionie Hiszpanii?

Jeszcze kilkanaście lat temu nadmorskie miejscowości Costa Tropical tętniły życiem głównie przez dwa
miesiące w roku: lipiec i sierpień. Po tym czasie ożywiały się jeszcze w weekendy i rozmaite święta.
Pogoda sprzyja, aby spędzać tu czas o każdej porze roku. W posezonowym tygodniu miasteczka się
wyludniały, zostawali stali mieszkańcy i grupka expatów, którzy już odkryli zalety mieszkania tu na stałe.
Stosunkowo niedawno właściciele apartamentów i domów nad morzem otworzyli się na wynajem
posezonowy. Popyt wzrósł po pandemii COVID wraz z większą popularnością pracy zdalnej. Równolegle
coraz więcej zagranicznych przybyszy odkrywa zalety mieszkania tu na stale ub choćby przez zimę.
Dotyczy to nie tylko wybrzeża, ale też pobliskiej Alpuhary. Mimo tych zmian region nie stracił swojej
kameralności. Nie jest tu przesadnie tłoczno nawet w letnie weekendy.

**Co nas czeka w najcieplejszej Hiszpanii przez cały rok?**

Skoro ludzie decydują się na zamieszkanie na Tropikalnym Wybrzeżu, chcą też mieć co robić. Lokalne
samorządy i organizacje turystyczne promują coraz bardziej nie tylko plażowe atrakcje. Specjalnością
regionu są piesze wędrówki widokowo-przyrodnicze. Wytyczono turystyczne szlaki. Drugim magnesem
jest historia i zabytki. Kolejna atrakcja to enoturystyka (winiarstwo) i turystyka kulinarna. Jesienią
zaczyna się sezon na owoce tropikalne. Poranne spacery wzdłuż morza, relaks na plaży przez cały rok,
podziwianie zachodu słońca, wędrówki po barach, to ulubione zajęcia zimowych ekspatów na Costa
Tropical. Jest to też dobry punkt startowy do jednodniowych wycieczek, np. do Granady, Malagi, gdzie
wygodnie dojedziemy także autobusem. Bogata jest oferta zajęć i wycieczek zorganizowanych. Ciągle
coś się tu dzieje: fiesty, święta, koncerty, etc.
Jesienią, zimą i wiosną Costa Tropical staje się mekką turystyki kamperowej. Turyści, zwłaszcza z
Wielkiej Brytanii i Niemiec cenią sobie tygodniowe pobyty tutaj we wrześniu i październiku, kiedy
jeszcze lato jest w pełni. Amatorzy aktywnej turystyki przyjeżdżają cały rok na krótsze bądź dłuższe
pobyty. Spory ruch jest w święta jedne i drugie, zwłaszcza w Wielkim Tygodniu. Turystyka posezonowa
wydaje się być przyszłością i mocną stroną regionu, bo pogoda jest niezwykle sprzyjające, ceny sporo
niższe, ludzi mniej, a jest co robić i wygrzać się na słońcu na plazy w grudniu też można.

***Costa Tropical. Miesiąc po miesiącu***

Przegląd miesięcy na Costa Tropical, głównie pogodowy, przygotowałem głównie na podstawie własnych
obserwacji i doświadczeń.

Wrzesień

Lato w pełni. Temperatura powietrza około 27 stopni C, a wody około 22 stopnie. Do połowy września
trwa oficjalny sezon. W praktyce oznacza to, że na plażach są ratownicy, a za parkowanie trzeba płacić.
Do połowy miesiąca jest też więcej ludzi.
Wrzesień to idealny czas na plażowanie (lepszy niż lipiec i sierpień), wycieczki, wędrówki, spacery.
Październik

Lato wciąż trwa. Temperatura spada przeciętnie do około 24 stopni. Morze jest ciepłe przez większą część
miesiąca, pod koniec października dość gwałtownie się oziębia, bo do około 19 stopni.
Czas na plażowanie, nieco luźniejsze, spacery, wycieczki, fiesty i atrakcje gastronomiczne.
Listopad

To już jesień. Jeśli chodzi o pogodę listopad na Costa Tropical, przypomina ciepły wrzesień w Polsce.
Temperatura powietrza wynosi średnio około 20 - 22 stopni C, wody około 17 stopni. Pojawiają się dni
pochmurne, a nawet deszczowe, z tym że deszcz jeśli pada, to tylko przez część dnia. Na odczuwalną
temperaturę ma wpływ też wiatr.
W listopadzie zaczyna się już sezon na tropikalne owoce: mandarynki, pomarańcze, cherimoye, mango,
papaje, kumkwaty i inne.
W listopadzie sporo jest jeszcze dni plażowych. Jest to idealna pora na wycieczki, spacery i wędrówki
oraz atrakcje gastronomiczne.

Grudzień

Jest podobny do listopada. W 2023 r. był bardzo ciepły, a święta ludzie spędzali na plaży, opalając się a
niektórzy kąpiąc (ok. 16-17 stopni). Inaczej niż w Wielkanoc (2024), gdy przez dwa dni padało non stop,
co stało się lokalnym wydarzeniem.
W drugiej połowie miesiąca zaczyna się sezon w ośrodku narciarskim Sierra Nevada, około 90 km od
wybrzeża Costa Tropical.

Styczeń i luty

Przeciętna temperatura spada nieco poniżej 20 stopni, choć nie brak dni bardzo ciepłych. Poranki bywają
jednak dość chłodne, poniżej 10 stopni. To najlepszy czas na miejscowe owoce tropikalne. Idealna pora na
zwiedzanie i spacery, pogoda temu sprzyja.
Pojawiają się „atrakcje” klimatyczne jak kalima – wiatr od Sahary niosący pomarańczowy pył. Nisko
opadające chmury, które wyglądają jak gęsta mgła.
Marzec

Na szczytach gór pojawia się wreszcie śnieg, którego brakowało wcześniej. Ośrodek narciarski w Sierra
Nevada nabiera oddechu. Pogoda mieszana, jest dość ciepło, ale chmur też jest sporo i bywa, że pada.

Dość często życie utrudnia dość silny wiatr. W tym roku sporo było jednak bardzo ciepłych dnia, a plaże
się zapełniły. Jedynie święta (2 dni) okazały się pogodową porażką.
Kwiecień

W powietrzu czuć lato. Poranki też są już ciepłe, a dni dłuższe, na razie z powodu zmiany czasu.
Zapełniają się plaże nie tylko w weekendy. W tym roku jednak nie brakuje pochmurnych dni (a dokładnie
ich fragmentów), czasami pada, ale jest ciepło. Przybywa turystów. Kończy się sezon zbioru owoców
tropikalnych, ale są dostępne przez cały rok. Za to jest sezon na truskawki i szparagi (zielone). 28
kwietnia był ostatnim dniem sezonu narciarskiego w 2024 r.

Maj

To już lato w pełni. Temperatury średnio około 25 stopni, a w morzu blisko 20 stopni. Turystyka kwitnie,
plaże są pełne, wszystkie lokale czynne. Przyjemny miesiąc, letni, ale poza weekendem, wciąż jeszcze
jest dość pusto. Nie ma jeszcze upałów więc to dobry czas na różnego rodzaju aktywności sportowe i
turystyczne, nie tylko rankiem i wieczorem, gdy jest chłodniej.

Czerwiec

To już sezon. W połowie miesiąca otwierają główny sezon. Jest upalnie, ale morze sprawia, że
temperatury są znośne. Temperatura może sięgać 30 stopni, a wody wzrasta do około 23 stopni. W takie
dni widać, że siesta od ok. 14.000 do 17.30 ma sens.

**Costa Tropical na dłużej. Praktyczne informacje**

#### Co warto mieć ze sobą w Hiszpanii?

Europejską Kartę Ubezpieczenia Zdrowotnego, która daje dostęp do publicznej służby zdrowia. Wydaje ją
NFZ i jest ważna 6 miesięcy. Można ją uzyskać w oddziale NFZ lub przez portal ePacjent/eObywatel
(jeśli mamy konto)

Pozostaje jeszcze znalezienie mieszkania, dojazd, transfer na miejscu, różne formalności. Tym mogę zająć
się ja. Nie musicie mieć samochodu, znać język.

Zakupy

To dość istotna kwestia logistyczne, zwłaszcza gdy nie mamy samochodu. Na szczęście w każdej,, nawet
małej miejscowości jest kilka supermarketów, czynnych przynajmniej 6 dni w tygodniu, od 9 do 21.30. Są
to markety należące do sieci: Dia, Mercadona, Coviran, Carrefour, Lidl, Aldi. W większych miastach e
Alcampo (Auchan). Pieczywo najlepiej kupować w piekarniach, które są bardzo popularne, owoce i
warzywa w „warzywniakach”, a ryby w lokalnych „rybnych”.

Podróżowanie bez samochodu

W Andaluzji bardzo dobrze funkcjonuje publiczna komunikacja autobusowa, jest szybka, wygodna i
niedroga. Autobusem bez problemu dojedziemy do Malagi, Granady i dalszych miast. Jeszce łatwiej
podróżować po okolicznych miejscowościach. Trzeba jednak przyznać, że posiadanie samochodu daje
większe możliwości. Jeśli nie mamy samochodu, możemy skorzystać ze zorganizowanych wycieczek.
Zapraszam też do rozdziału o kupnie i wynajmie nieruchomości.

***Jak mogę pomóc?***

Przedstawię kilka propozycji mieszkań i apartamentów na wynajem, zgodnie z preferencjami. Pomogę je
zarezerwować i wynająć.
Odbiorę z lotniska w Maladze i zawiozę do apartamentu. Ewentualnie pomogę w wynajęciu samochodu,
przedstawiając oferty najkorzystniejsze cenowo i bezpiecznie. Mogę również pomóc zakupić bilet
autobusowy.

Pomogę w zagospodarowaniu się na miejscu: rekonesans po mieście, informacje, zamówię media: gaz,
internet, pomogę zrobić pierwsze zakupy. Przez cały czas będę służyć informacją i pomocą.

Ile to kosztuje?

Dla turystów

Pomoc w samodzielnym zorganizowaniu sobie wyprawy: wyszukanie, bądź sprawdzenie wybranej
kwatery, znalezienie najlepszej oferty wynajmu samochodu lub zakup biletów autobusowych. Wsparcie i
informacje na miejscu. Pomoc w zorganizowaniu wycieczek. Koszt 30 - 50 euro niezależnie od liczby
osób.

Pakiet z transferem z i na lotnisko w Maladze dla grupy do 4 osób – 200 euro.
Na stronie znajdą Państwo nasze i inne polecane wycieczki oraz oferty aktywnego wypoczynku.

Rekonesans

Najlepiej przekonać się, czy warto tu zamieszkać, przyjeżdżając choćby na kilka dni. Jeśli chcesz
zorientować się, czy i jak zamieszkać na Costa Tropical lub zwyczajnie spędzić tu trochę czasu, także

mogę pomóc.

Znajdę mieszkanie, najlepszą ofertę wypożyczenia samochodu lub odbiorę z lotniska. Na miejscu służę
jako przewodnik i konsultant.
Pełny pakiet, łącznie z transferem w obie strony kosztuje 300 euro. Obejmuje też całodniowy study tour
po miejscowościach Costa Tropical w poszukiwaniu wymarzonego miejsca. Ponadto wstępne
poszukiwania mieszkania, czy domu. Im niej usług, tym tańszy pakiet.
Koszty są skalkulowana dla grup od 1 do 4 osób, niezależnie od liczby osób (maksymalnie 4) będzie
wynosić tyle samo. Możliwe jest również przygotowanie oferty dla liczniejszej grupy.
Chętnie odpowiem na pytania i udzielę informacji, kontakt:

Piotr Janczarek

allpress.piotr.janczarek@gmail.com

tel./WhatsApp: +48 604 201 109

tel/ +34 654 110 418

ZDJĘCIA bez podpisów
![Chirimoya](/img/salobrondo.jpeg)
![Chirimoya](/img/szlaknadm-kopia.jpg)

![Chirimoya](/img/chirimoya-kopia.jpg)