Domy i mieszkania w Andaluzji. Hiszpania

Kupujemy lub wynajmujemy mieszkanie na najcieplejszym wybrzeżu Hiszpanii. Zima w Hiszpanii.
Andaluzja, Costa Tropical na zimę. Gdzie jesienią i zimą jest ciepło? Hiszpania, Andaluzja przez cały rok.
Jak zorganizować sobie pobyt nad morzem w Hiszpanii? Hiszpania, Morze Śródziemne, gdzie pojechać?

**Wynajmujemy**

Jeszcze kilka, kilkanaście miesięcy temu, wczesną jesienią, właściciele domów i mieszkań na
nadmorskim wybrzeżu zamykali je na głucho i czekały one do lata, ewentualnie wpadano tu na weekendy
od czasu do czasu. Teraz nadmorskie miejscowości żyją przez cały rok, choć nie tak intensywnie jak
latem. Coraz więcej osób: Hiszpanów, Brytyjczyków, Niemców, Skandynawów chce spędzić zimę na
najcieplejszym wybrzeżu Hiszpanii.

Popyt na mieszkania pozasezonowe kreuje podaż. Oferta mieszkań wynajmowanych w okresie od
września do końca czerwca, a jeszcze częściej od początku października do końca maja jest spora. Można
je wynająć na cały ten czas lub jego część. Z drugiej strony popyt jednak rośnie i znalezienie
odpowiedniego lokum nie jest już tak proste, jak kiedyś i tak tanie. Trzeba wiedzieć gdzie i jak szukać.
Przedstawiając po krótce możliwości wynajmu posezonowego, bierzemy pod uwagę nadmorskie rejony
Almuńecar, Salobreńy, Motrliu (100-300 m od morza) oraz rozsądne ceny, bo te są zróżnicowane.
Najlepiej wynajmować bez pośrednictwa agencji nieruchomości, bo te kasują równowartość miesięcznego
czynszu, a niewiele pomagają.

Wynajęcie apartamentu z dwoma sypialniami to koszt około 450 – 600 euro miesięcznie. Trzy sypialnie
kosztują 500 – 750 euro, a domek z 4 sypialniami około 700 - 800 euro. Zdarzają się tańsze propozycje,
więcej jednak jest droższych lub dużo droższych z cenami dla zamożnych Brytyjczyków, czy Niemców.
Kaucja zwrotna wynosi równowartość jednego lub dwóch czynszów. Opłaty miesięczne, na przykład dla
czteroosobowej rodziny (niezbyt oszczędnej): prąd – 40-60 euro miesięcznie, gaz – 30-40 euro
miesięcznie, woda – około 20 euro, śmieci – około 5 euro, internet – 25-30 euro miesięcznie. Ogrzewania
najczęściej nie ma. Zimą może być dość chłodno w domu, wtedy, gdy świeci słońce, jest cieplej na
zewnątrz niż w mieszkaniu.

*** Kupujemy dom lub apartament**

W ostatnich latach wielu Polaków decyduje się na kupno mieszkania na jednym z hiszpańskich wybrzeży.
Najczęściej Polacy wybierają miejsca w których są już inni rodacy, a kupno nieruchomosci niekiedy
traktują stricte inwestycyjnie.
To się jednak zmienia. Coraz więcej osób dociera na Costa Tropical (społeczność polska liczy
kilkadziesiąt osób) i do Alpuhary. Przyciągają ich uroki tych miejsc oraz niskie ceny nieruchomości oraz

takież koszty życia. Dotyczy to także innych expatów. Sporo mieszka tu Brytyjczyków, Niemców,
Skandynawów i Holendrów.

Niezależnie, czy wynajmujemy, czy kupujemy coraz częstszym zjawiskiem jest zimowanie na Costa
Tropical i wyjazd do kraju macierzystego na letnie miesiące. Zaletą z posiadania apartamentu jest
wówczas taka, że można sporo zarobić wynajmując go na lipiec i sierpień. Koszt wynajmu większego
apartamentu to minimum 1000 euro za dwa tygodnia (to bardzo okazyjna cena).
Podaż nieruchomości jest spora, popyt też nie mały.

Co można kupić?

Najtaniej jest w Alpuharze, czyli górzystym rejonie oddalonym o kilka, kilkanaście kilometrów od
wybrzeża (bierzemy pod uwagę tylko bliską Alpuharę).
W bliskiej Alpuharze niezły dom można kupić za 60-70 tys. euro. Ładny dom w Solviran z pięcioma
sypialniami i imponującymi widokami z tarasów na góry i morze wyceniono na 92 tys. euro. Niewielki
dwupokojowy domek w tej samej miejscowości kosztuje 30-40 tys. euro.
Mieszkanie z 3 sypialniami w nadmorskich miejscowościach kosztuje najczęściej od 80 do 160 tys. euro.
Nad samym morzem cena jest o ok. połowę wyższa.
Trzeba pamietać, że w ogłoszeniach podaje się liczbę sypialni. Jeśli jest to np. 2 dormitorios/bedrooms
oznacza to, że mieszkanie ma 2 sypialnie i salon.
Mądrości eksperckie z różnych forów, dotyczące rad przy kupowaniu nieruchomości głoszą między
innymi, że należy unikać dzikich pośredników, załatwiaczy, Polek skądś tam, czy innych Wojtków z
Andaluzji, nawet jeśli brylują w telewizjach śniadaniowych. Domy i mieszkania kupuje się za
pośrednictwem licencjonowanych agencji. Jeśli kupujemy bezpośrednio od właściciela, warto
skonsultować się z prawnikiem. Problemem może być język, ale z tym można sobie poradzić. Nie chodzi,
że ktoś nas będzie chciał oszukać, tylko o sprostanie wymaganiom prawnym, formalnym i podatkowym.
Warto wcześniej przyjechać, choć na krótko, popatrzeć, prawie każde miejsce jest inne. W końcu
natrafimy na: tu i tylko tu!!!

## Jak mogę pomóc?

Przedstawię kilka propozycji mieszkań i apartamentów na wynajem, zgodnie z preferencjami. Pomogę je
zarezerwować i wynająć.
Odbiorę z lotniska w Maladze i zawiozę do apartamentu. Ewentualnie pomogę w wynajęciu samochodu,
przedstawiając oferty najkorzystniejsze cenowo i bezpiecznie. Mogę również pomóc zakupić bilet
autobusowy.
Pomogę w zagospodarowaniu się na miejscu: rekonesans po mieście, informacje, zamówię media: gaz,
internet, pomogę zrobić pierwsze zakupy. Przez cały czas będę służyć informacją i pomocą.

Ile to kosztuje?

W najdroższej, pełnej wersji, łącznie z transferem z lotniska (w jedną stronę) koszt pakietu wynosi 300
euro. Im mniejszy jest pakiet, tym cena jest niższa.
Rekonesans

Najlepiej przekonać się, czy warto tu zamieszkać, przyjeżdżając choćby na kilka dni. Jeśli chcesz
zorientować się, czy i jak zamieszkać na Costa Tropical lub zwyczajnie spędzić tu trochę czasu, także
mogę pomóc.
Znajdę mieszkanie, najlepszą ofertę wypożyczenia samochodu lub odbiorę z lotniska. Na miejscu służę
jako przewodnik i konsultant.
Pełny pakiet, łącznie z transferem w obie strony kosztuje 300 euro. Obejmuje też całodniowy study tour
po miejscowościach Costa Tropical w poszukiwaniu wymarzonego miejsca. Ponadto wstępne
poszukiwania mieszkania, czy domu. Im niej usług, tym tańszy pakiet, np. bez transferów cena wynosi
150 euro.

Koszty są skalkulowana dla grup od 1 do 4 osób, niezależnie od liczby osób (maksymalnie 4) będzie
wynosić tyle samo. Możliwe jest również przygotowanie oferty dla liczniejszej grupy.
Chętnie odpowiem na pytania i udzielę informacji, kontakt:

Piotr Janczarek

allpress.piotr.janczarek@gmail.com

tel./WhatsApp: +48 604 201 109

tel. +34 654 110 418


![Chirimoya](/img/domki.jpeg)
![Chirimoya](/img/widzokn.jpeg)
![Chirimoya](/img/widzok3.jpeg)
![Chirimoya](/img/zachod.jpg)