
# Costa Tropical. Najcieplejsza Hiszpania

Hiszpania, Andaluzja, Malaga, plaże, słoneczne wybrzeże

## Z Malagi w dalszą drogę

Co miesiąc nie tylko latem, na lotnisko w Maladze samoloty przywożą kilkanaście tysięcy, a nawet więcej
turystów z Polski. Nieco mniejszym, ale też bardzo dużym zainteresowaniem cieszą się loty Sewilli,
innego andaluzyjskiego kierunku. Zdecydowana większość przybywających do Malagi kieruje się później
na Zachód do miejscowości i plaż na Costa del Sol.

Najcieplejsze wybrzeże kontynentalnej Hiszpanii

Tymczasem na Wschód od Malagi znajduje się inny bardzo ciekawy region: Costa Tropical. Jest to część
wybrzeża Morza Śródziemnego znajdująca się w prowincji Granada. Port lotniczy od pierwszych
miejscowości tropikalnego wybrzeża dzieli około 70 km, ostatnich około 130 km.

Już sama nazwa regionu brzmi niezwykle obiecująco. Jest to najcieplejsze wybrzeże kontynentalnej
Hiszpanii. Turyści i liczni ekspaci cenią sobie doskonały klimat tropikalny, z temperaturami od 15 do 32
stopni. Lato trwa tu przez ponad pół roku, a o każdej porze jest ciepło, temperatury w styczniu, czy lutym
nieraz przekraczają 20 stopni.

Nie tyko turyści wybierają Costa Tropical. Jest ono popularnym miejscem na spędzenie tu zimy, wielu
kupuje domy i mieszkania, które są zdecydowanie tańsze w sąsiedniej Costa del Sol. Ogólnie, życie nie
jest tu drogie, a wybór nieruchomości spory.

## Costa del Sol, czy Costa Tropical?

Dlaczego więc turyści częściej wybierają zatłoczoną Costa del Sol? Przede wszystkim dlatego, że jest
bardziej znana i większa. Costa Tropical jest znacznie bardziej kameralna, mało jest hoteli – resortów, nie
ma turystów „czarterowych”, goście mieszkają głównie w apartamentach, willach, pensjonatach.
Infrastruktura jest jednak bardzo dobrze rozwinięta, miejscowości i plaże są wyjątkowo zadbane, a oferta
gastronomiczna i rozrywkowa niezwykle bogata. Ponadto mamy wybór, czy zamieszkać nieco na
odludziu, czy w centrum bardziej tętniącego życiem kurortu, jak Almuñecar.
Można powiedzieć, że jest to miejsce trochę dla koneserów, mniej popularne niż sąsiednie wybrzeże.

![Chirimoya](/img/Salob12-kopia.jpg)

## Dlaczego Costa Tropical?

### Wyjątkowy klimat

Unikalny, subtropikalny klimat Costa Tropical jest wynikiem bezpośredniego kontaktu lądu z Morzem
Śródziemnym. Góry Sierra Nevada i Lújar chronią to miejsce od północnych wiatrów.

![Chirimoya](/img/szlaknadm-kopia.jpg)

### Morze i plaże

Na wybrzeżu Costa Tropical znajdziemy ponad 60 plaż wzdłuż 73 km linii brzegowej. Będą to zarówno
plaże z rozbudowaną infrastrukturą i bogatą ofertą gastronomiczną, jak też miejsca kameralne, niezwykle
urokliwe z ukrytymi zatoczkami, surowymi klifami. Jest to też idealne miejsce do uprawiania wszelkiego
rodzaju sportów, w tym nurkowania i snorkelingu, windsurfingu, lotniarstwa i paralotniarstwa.
Plaże Costa Tropical są bardzo wysoko klasyfikowane pod względem czystości wód oraz samego
nabrzeża.

![Chirimoya](/img/SalobCalet-wid-kopia.jpg)

### Góry Sierra Nevada

Z jednej strony mamy morze, a z drugiej imponujące szczyty masywu górskiego Sierra Nevada.
Najwyższe góry przekraczają wysokość 3 tys. metrów nad powierzchnią morza. W linii prostej dzieli je
od wybrzeża kilkadziesiąt kilometrów, a drogą około 90 km. W Sierra Nevada działa największy na
południu Europy ośrodek narciarski – ponad 100 km tras. Z narciarskich stoków widać nie tylko morze,
ale niekiedy też afrykańskie wybrzeże. Czy można więc jednego dnia jeździć na nartach i plażować? Tak
można.

![Chirimoya](/img/gory.jpg)

### Widoki

Wysokie góry otaczają morski brzeg, ziemia tarasowo schodzi do morza. Miejscowości Costa Tropical i
samo wybrzeże wspaniale prezentują się zarówno gdy podziwiamy panoramę z góry, jak też patrząc na
góry od strony morza. Widoki są niesamowite, także nocą, gdy miasta i domy na wzgórzach mienią się
tysiącami świateł. Spójrzmy na Salobreñę, z jednej strony morze, z drugiej Sierra Nevada, a w centrum
miasto na skale z górującym nad nim mauretańskim zamkiem. Trudno dziwić się, że ulubioną rozrywką
turystów i mieszkańców jest podziwianie widoków, a zwłaszcza zachodów słońca i niezwykłych barw
jakimi obfituje.

![Chirimoya](/img/Alm_plaza3-kopia.jpg)

![Chirimoya](/img/Salob7-kopia.jpg)

### Otoczenie. Alpuhara (Alpujarra)

Tropikalne wybrzeże otaczają wysokie góry Sierra Nevada, ale między nimi, a linią brzegową znajduje się
historyczny i przyrodniczy region Alpuhara. Ten region to góry oraz bardzo charakterystyczne
miejscowości z białymi domkami, mauretańskimi zamkami i pozostałościami akweduktów. Idealne
miejsce nawet na kilkugodzinną wycieczkę.

### Historia i zabytki


Główne miasta Costa Tropical mają historię przekraczającą tysiąc lat. Sięgają czasów rzymskich, ale
największy rozkwit zanotowały w czasach mauretańskich. Zadziwiająco wiele pamiątek zostało po
tamtych czasach, nie tylko zamki, czy warownie, ale też charakterystyczna zabudowa, układ
urbanistyczny miejscowości. W każdej z tych miejscowości jest wiele do zobaczenia.
##Smaki Costa Tropical
Costa Tropical smakuje i pachnie tropikalnymi owocami, winem, tradycyjnym rumem, morzem i jego
owocami.

### Tropikalne owoce

Jest to jedyne miejsce w Europie, gdzie uprawia się owoce tropikalne. Klimat regionu jest idealny do
uprawy tych owoców: mango, chirimoya, awokado, banany, mandarynki, pomarańcze, kumkwaty, smocze
owoce, papaja, guawa, liczi i inne. Świeże owoce możemy kupić w lokalnych sklepach – fruteriach lub
bezpośrednio na farmie. Więcej o tym w kolejnym rozdziale.

![Chirimoya](/img/IMG_awokado1383-kopia.jpg)

### Wino i rum

Wybór win w sklepach jest ogromny, pochodzą one jednak głównie z dużych okręgów winiarskich jak
Rioja. W lokalnych sklepach znajdziemy jednak sporo win lokalnych, które pochodzą najczęściej z
Alpuhary. Są to bardzo dobre trunki z rodzinnych winnic. Warto też odwiedzić jedną z winnic i wziąć
udział w degustacji.

Historia rumu wiąże się z uprawą trzciny cukrowej i produkcją cukru. Wytwarzano go tu przez około
tysiąc lat. Podobnie jak z winem, wybór tego trunku jest duży, ale najciekawsze są lokalne produkty.
Więcej w dalszych rozdziałach.

Na Costa Tropical ma pięć ośrodków turystycznych: Almuñécar, Salobreña, Motril, Castell de Ferro i La
Rábita

### Motril

Motril to miasto portowe oraz centrum administracyjne i gospodarcze Costa Tropical. Miasto położone
jest na wzgórzu, u podnóża Sierra de Lújar, uważane jest za stolicę Wybrzeża Tropikalnego.

![Chirimoya](/img/M_nadm.JPG)



Motril jest również dużym ośrodkiem turystycznym. Można powiedzieć, że składa się z dwóch głównych
części, centrum miasta i nadmorskiej dzielnicy wypoczynkowej. Z punktu widzenia turystów lepiej jest
mieszkać w tej drugiej części, nad morzem. Z kolei centrum miasta oferuje liczne sklepy, w tym centrum
handlowe, targ miejski oraz dobrze rozwiniętą gastronomię. Tej ostatniej nie brakuje również nad

morzem. Odległość dzielnicy nadmorskiej od centrum wynosi około 3 do 5 kilometrów i można do niej
dojechać autobusem. W dzielnicy nadmorskiej znajduje się też popularne pole golfowe.
Centrum Motrila to typowe andaluzyjskie miasto średniej wielkości (60 tys mieszkańców). Jego ścisłe
centrum jest typowym przykładem urbanistyki hiszpańsko-arabskiej. Znajdujący się tu kościół La
Encarnación, wzniesiony w XVI wieku na miejscu dawnego głównego meczetu. Na uwagę zasługują
również przykłady architektury barokowej, takie jak gmach ratusza oraz sanktuarium Virgen de la
Cabeza, patronki miasta, które zostało wzniesione na miejscu dawnej rezydencji matki króla Boabdila w
Motril, na wzgórzu z zaskakującymi widokami.
Warto zobaczyć także port rybacki, odwiedzić miejskie targowisko. W centrum miasta znajduje się też
duże centrum handlowe.

Więcej:

### Salobreña

Jednym z ikonicznych widoków całej Andaluzji jest skaliste wzgórze wpuszczona niemal w morze ,
oblepione białymi domkami z mauretańskim zamkiem na szczycie, to Salobreña.
Salobreña to niewielkie miasteczko liczące sobie około 13 tys. stałych mieszkańców jest jednym z
najpopularniejszych centrów wypoczynkowych na Costa Tropical.
Nadmorska strefa wypoczynkowa nie jest ona wielka, sąsiaduje z podobnymi dzielnicami w Motrilu i
Almeñecar. Nie znajdziemy tu wielkich hoteli, wieżowców, znanych choćby z Costa del Sol. Przeważają
kameralne osiedla z dwupiętrowymi domami, blisko plaży oraz białe piętrowe domki zabudowane
szeregowo w wewnętrznymi patiami. Jest tu wszędzie blisko. Wzdłuż wybrzeża biegnie promenada.

![Chirimoya](/img/sal_kolor-kopia.jpg)

Salobreña wywodzi się z czasów fenickich. Założona jako kolonia handlowa, była również zamieszkana
przez Rzymian i Arabów, dopóki nie została odzyskana przez Królów Katolickich. Ataki piratów
sprawiły, że miasto zostało otoczone murami, a jego mieszkańcy wybrali bezpieczniejsze miejsca w
górach.

![Chirimoya](/img/boveda.jpg)

Imponującą skałę wieńczy arabski zamek z XIII wieku. Mury z kamienia i cegły, baszty i wieża dominują
nad całą zabudową Salobreña. Ta budowla obronna została wzniesiona przez Rzymian, a rozbudowana
przez Arabów. U stóp Wielkiej Skały, na której stoi, znajdują się ulice z bielonymi fasadami, tak
typowymi dla tradycji muzułmańskiej. Inną ciekawą budowlą jest kościół parafialny Nuestra Señora del
Rosario, zbudowany na starym meczecie w XVI wieku.
Różne dzielnice miasteczka, takie jak La Loma, La Fuente, El Brocal czy Albaycín, mają średniowieczne
zakątki, w których otwierają się bramy, sklepienia i okna. Spacer po tej okolicy pozwoli podróżnemu
zorientować się, jak wyglądało miasto w czasach starożytnych.
Kameralne plaże są bardzo zadbane i mają znakomitą infrastrukturę. Na obrzeżach miasta znajdziemy
także bardziej dzikie plaże. Salobreña ma również wiele interesujących zatoczek. Naturalne zatoczki El

Caleton lub El Pargo, do których można dojść pieszo, oferują krystalicznie czystą wodę i możliwość
rekreacji, jak na przykład nurkowanie.

### Almuñecar

Almuñecar to największy kurort na wybrzeżu Costa. Znajduje się tu najbardziej rozbudowana
infrastruktura. Almuñecar to jedno z najstarszych miast w basenie Morza Śródziemnego, przesiąknięte
tradycjami, z bogatym dziedzictwem archeologicznym i zabytkowym.
Fenicjanie założyli tu pierwszą osadę w 800 r. p.n.e., a Rzymianie nazwali ją Manaba Sexi Firman. Pod
rządami muzułmanów nazwano ją Sexi Hin al-Murecab, co oznacza „fortecę na wzgórzu”. W 1489 r.
miasto przypadło, po wygranej wojnie, katolickim monarchom.

![Chirimoya](/img/Alm_plaza2-kopia.jpg)


![Chirimoya](/img/Alm_zamek-kopia.jpg)

Miasto oferuje sporo atrakcji historycznych i przyrodniczych.

Castillo San Miguel to kompleks pałacowy z Muzeum Archeologicznym zbudowany przez Fenicjan,
przebudowany i używany jako forteca przez Rzymian, a następnie przejęty przez Arabów z dynastii
Nasrydów, który stał się również ich miejscem pochówku. Podczas wojny o niepodległość z Francją
zamek został zrujnowany i wykorzystany jako cmentarz. W XVIII wieku zamek został odbudowany i dziś
mieści się w nim muzeum miasta Almuñecar.

Akwedukt i łaźnie rzymskie są najstarszymi i najlepiej zachowanymi tego typu obiektami w Andaluzji.
Akwedukt rzymski miał 7 kilometrów długości i służył do dostarczania wody do miasta. Obecnie
akwedukt składa się z pięciu części, z których najdłuższa ma 130 metrów długości i 17 łuków i znajduje
się w Torrecuevas.

Kościół Wcielenia został zbudowany pod koniec XVI wieku. Jest to pierwszy kościół w prowincji
Granada, który został zbudowany w stylu mudejar, najbardziej charakterystycznym dla regionu Andaluzji
na przełomie średniowiecza i renesansu. Jego fundamenty znajdują się na szczycie rzymskiego zbiornika
wodnego. Podczas budowy kościoła znaleziono kilka grobowców pochodzenia fenickiego z II wieku
p.n.e.

Palacio la Najarra to budynek w stylu neoarabskim, wzorowany na tradycyjnym arabskim domku
ogrodowym. Został zbudowany w połowie XIX wieku obok dawnej cukrowni. Zjawiskowy wygląd
Palacio la Najarra nadają kafelkowe dekoracje w oknach i na podłogach oraz freski na ścianach wewnątrz
budynku. Pałac otoczony jest ogrodem, w którym rosną cyprysy i palmy. Obecnie jest siedzibą
Miejskiego Zarządu Turystyki i Miejskiego Biura Informacji Turystycznej.