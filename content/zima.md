# **Andaluzja. Costa Tropical na dłużej**

## Jesień, zima, wiosna na Costa Tropical. Czy warto przezimować w najcieplejszym regionie Hiszpanii?

###### Zima w Hiszpanii. Andaluzja, Costa Tropical na zimę. Gdzie jesienią i zimą jest ciepło?
Hiszpania, Andaluzja przez cały rok. Jak zorganizować sobie pobyt nad morzem w Hiszpanii? Hiszpania,
Morze Śródziemne, gdzie pojechać?

Zima na ciepłym wybrzeżu Hiszpanii?

Wydaje się dobrym pomysłem, na tyle, że korzysta z tej możliwości coraz więcej osób. Zwłaszcza
przybyszów z deszczowych i zimnych krain, w tym z Polski. Nie tylko pogoda jest przyjaźniejsza, ale też
życie jest znacznie tańsze niż w większości krajów europejskich, dotyczy to także Polski. Silnym
magnesem jest też hiszpański styl życia oraz piękne okolice.
Poranne spacery wzdłuż morza, relaks na plaży przez cały rok, podziwianie zachodu słońca, wędrówki po
barach, to ulubione zajęci zimowych ekspatów na Costa Tropical.

*Zimowa przeprowadzka na najcieplejsze wybrzeże. Czy to trudne?*

Jeśli wiemy jak, odpowiednio się przygotujemy, nie jest to bardzo skomplikowane. Jeśli znamy choć
trochę hiszpański to już całkiem proste.

#### Co warto mieć ze sobą w Hiszpanii?

Europejską Kartę Ubezpieczenia Zdrowotnego, która daje dostęp do publicznej służby zdrowia. Wydaje ją
NFZ i jest ważne 6 miesięcy.
Pozostaje jeszcze znalezienie mieszkania, dojazd, transfer na miejscu, różne formalności. Tym mogę zająć
się ja. Nie musicie mieć samochodu, znać język, potrzebować adwokata, notariusza, tłumacza, czy agenta
nieruchomości. O tym dalej.

##### Mieszkania w Andaluzji na wybrzeżu Costa Tropical

Jeszcze kilka, kilkanaście miesięcy temu, wczesną jesienią, właściciele domów i mieszkań na
nadmorskim wybrzeżu zamykali je na głucho i czekały one do lata, ewentualnie wpadano tu na weekendy
od czasu do czasu. Teraz nadmorskie miejscowości żyją przez cały rok, choć nie tak intensywnie jak
latem. Coraz więcej osób: Hiszpanów, Brytyjczyków, Niemców, Skandynawów chce spędzić zimę na
najcieplejszym wybrzeżu Hiszpanii. Sami właściciele nieruchomości też coraz chętniej zostają tu na stałe.
Popyt na mieszkania pozasezonowe kreuje podaż. Oferta mieszkań wynajmowanych w okresie od
września do końca czerwca, a jeszcze częściej od początku października do końca maja jest spora. 

Można je wynająć na cały ten czas lub jego część. Z drugiej strony popyt jednak rośnie i znalezienie
odpowiedniego lokum nie jest już tak proste, jak kiedyś i tak tanie. Trzeba wiedzieć gdzie i jak szukać.
Przedstawiając po krótce możliwości wynajmu posezonowego, bierzemy pod uwagę nadmorskie rejony
Almuńecar, Salobreńy, Motrliu (100-300 m od morza) oraz rozsądne ceny, bo te są zróżnicowane.
Najlepiej wynajmować bez pośrednictwa agencji nieruchomości, bo te kasują równowartość miesięcznego
czynszu, a niewiele pomagają.

Wynajęcie apartamentu z dwoma sypialniami to koszt około 450 – 600 euro miesięcznie. Trzy sypialnie
kosztują 500 – 750 euro, a domek z 4 sypialniami około 700 - 800 euro. Zdarzają się tańsze propozycje,
więcej jednak jest droższych lub dużo droższych z cenami dla zamożnych Brytyjczyków, czy Niemców.
Kaucja zwrotna wynosi równowartość jednego lub dwóch czynszów. Opłaty miesięczne, na przykład dla
czteroosobowej rodziny (niezbyt oszczędnej): prąd – 40-60 euro miesięcznie, gaz – 30-40 euro
miesięcznie, woda – około 20 euro, śmieci – około 5 euro, internet – 25-30 euro miesięcznie. Ogrzewania
najczęściej nie ma. Zimą może być dość chłodno w domu, wtedy, gdy świeci słońce, jest cieplej na
zewnątrz niż w mieszkaniu.
Zakupy

To dość istotna kwestia logistyczne, zwłaszcza gdy nie mamy samochodu. Na szczęście w każdej,, nawet
małej miejscowości jest kilka supermarketów, czynnych przynajmniej 6 dni w tygodniu, od 9 do 21.30. Są
to markety należące do sieci: Dia, Mercadona, Coviran, Carrefour, Lidl, Aldi. W większych miastach e
Alcampo (Auchan). Pieczywo najlepiej kupować w piekarniach, które są bardzo popularne, owoce i
warzywa w „warzywniakach”, a ryby w lokalnych „rybnych”.
Podróżowanie bez samochodu

W Andaluzji bardzo dobrze funkcjonuje publiczna komunikacja autobusowa, jest szybka, wygodna i
niedroga. Autobusem bez problemu dojedziemy do Malagi, Granady i dalszych miast. Jeszce łatwiej
podróżować po okolicznych miejscowościach. Trzeba jednak przyznać, że posiadanie samochodu daje
większe możliwości. Jeśli nie mamy samochodu, możemy skorzystać ze zorganizowanych wycieczek.

#### **Costa Tropical. Miesiąc po miesiącu**.

Przegląd miesięcy na Costa Tropical, głównie pogodowy, przygotowałem głównie na podstawie własnych
obserwacji i doświadczeń.

Wrzesień

Lato w pełni. Temperatura powietrza około 27 stopni C, a wody około 22 stopnie. Do połowy września
trwa oficjalny sezon. W praktyce oznacza to, że na plażach są ratownicy, a za parkowanie trzeba płacić.
Do połowy miesiąca jest też więcej ludzi.

Wrzesień to idealny czas na plażowanie (lepszy niż lipiec i sierpień), wycieczki, wędrówki, spacery.

Październik

Lato wciąż trwa. Temperatura spada przeciętnie do około 24 stopni. Morze jest ciepłe przez większą część
miesiąca, pod koniec października dość gwałtownie się oziębia, bo do około 19 stopni.
Czas na plażowanie, nieco luźniejsze, spacery, wycieczki, fiesty i atrakcje gastronomiczne.

Listopad

To już jesień. Jeśli chodzi o pogodę listopad na Costa Tropical, przypomina ciepły wrzesień w Polsce.
Temperatura powietrza wynosi średnio około 20 - 22 stopni C, wody około 18 stopni. Pojawiają się dni
pochmurne, a nawet deszczowe, z tym że deszcz jeśli pada, to tylko przez część dnia. Na odczuwalną
temperaturę ma wpływ też wiatr.
W listopadzie zaczyna się już sezon na tropikalne owoce: mandarynki, pomarańcze, cherimoye, mango,
papaje, kumkwaty i inne.

W listopadzie sporo jest jeszcze dni plażowych. Jest to idealna pora na wycieczki, spacery i wędrówki
oraz atrakcje gastronomiczne.

Grudzień

Jest podobny do listopada. W 2023 r. był bardzo ciepły, a święta ludzie spędzali na plaży, opalając się a
niektórzy kąpiąc (ok. 16-17 stopni). Inaczej niż w Wielkanoc (2024), gdy przez dwa dni padało non stop,
co stało się lokalnym wydarzeniem.
W drugiej połowie miesiąca zaczyna się sezon w ośrodku narciarskim Sierra Nevada, około 90 km od
wybrzeża Costa Tropical.

Styczeń i luty

Przeciętna temperatura spada nieco poniżej 20 stopni, choć nie brak dni bardzo ciepłych. Poranki bywają
jednak dość chłodne, poniżej 10 stopni. To najlepszy czas na miejscowe owoce tropikalne. Idealna pora na
zwiedzanie i spacery, pogoda temu sprzyja.
Pojawiają się atrakcje klimatyczne jak kalima – wiatr od Sahary niosący pomarańczowy pył. Nisko
opadające chmury, które wyglądają jak gęsta mgła.

Marzec

Na szczytach gór pojawia się wreszcie śnieg, którego brakowało wcześniej. Ośrodek narciarski w Sierra
Nevada nabiera oddechu. Pogoda mieszana, jest dość ciepło, ale chmur też jest sporo i bywa, że pada.
Dość często życie utrudnia dość silny wiatr. W tym roku sporo było jednak bardzo ciepłych dnia, a plaże
się zapełniły. Jedynie święta okazały się pogodową porażką.

Kwiecień

W powietrzu czuć lato. Poranki też są już ciepłe, a dni dłuższe, na razie z powodu zmiany czasu.
Zapełniają się plaże nie tylko w weekendy. W tym roku jednak nie brakuje pochmurnych dni (a dokładnie
ich fragmentów), czasami pada, ale jest ciepło. Przybywa turystów. Kończy się sezon zbioru owoców
tropikalnych, ale są dostępne przez cały rok. Za to jest sezon na truskawki i szparagi (zielone). 28
kwietnia jest ostatnim dniem sezonu narciarskiego.

Maj

To już lato w pełni. Temperatury średnio około 25 stopni, a w morzu blisko 20 stopni. Turystyka kwitnie,
plaże są pełne, wszystkie lokale czynne. Przyjemny miesiąc, letni, ale poza weekendem, wciąż jeszcze
jest dość pusto. Nie ma jeszcze upałów więc to dobry czas na różnego rodzaju aktywności sportowe i
turystyczne, nie tylko rankiem i wieczorem, gdy jest chłodniej.

Czerwiec

To już sezon. W połowie miesiąca otwierają główny sezon. Jest upalnie, ale morze sprawia, że
temperatury są znośne. Temperatura może sięgać 30 stopni, a wody wzrasta do około 23 stopni. W takie
dni widać, że siesta od ok. 14.000 do 17.30 ma sens.
Na Costa Tropical każdy miesiąc jest odpowiedni. Jesienią, zimą i wiosną nie brakuje atrakcji. Ze
względu na brak upałów jest to bardzo dobry czas na wycieczki, zwiedzanie, piesze wycieczki, czy
kulinarne doświadczenia w mieście i we własnym zakresie.
Zachęcam do korzystania z informacji na niniejszej stronie. Znajdziecie tu sporo propozycji wycieczek i
innych atrakcji.

**Jak mogę pomóc?**

Przedstawię kilka propozycji mieszkań i apartamentów na wynajem, zgodnie z preferencjami. Pomogę je
zarezerwować i wynająć.
Odbiorę z lotniska w Maladze i zawiozę do apartamentu. Ewentualnie pomogę w wynajęciu samochodu,
przedstawiając oferty najkorzystniejsze cenowo i bezpiecznie. Mogę również pomóc zakupić bilet
autobusowy.
Pomogę w zagospodarowaniu się na miejscu: rekonesans po mieście, informacje, zamówię media: gaz,
internet, pomogę zrobić pierwsze zakupy. Przez cały czas będę służyć informacją i pomocą.

Ile to kosztuje?

W najdroższej, pełnej wersji, łącznie z transferem z lotniska (w jedną stronę) koszt pakietu wynosi 300
euro. Im mniejszy jest pakiet, tym cena jest niższa.
Rekonesans

Najlepiej przekonać się, czy warto tu zamieszkać, przyjeżdżając choćby na kilka dni. Jeśli chcesz
zorientować się, czy i jak zamieszkać na Costa Tropical lub zwyczajnie spędzić tu trochę czasu, także
mogę pomóc.
Znajdę mieszkanie, najlepszą ofertę wypożyczenia samochodu lub odbiorę z lotniska. Na miejscu służę
jako przewodnik i konsultant.
Pełny pakiet, łącznie z transferem w obie strony kosztuje 300 euro. Obejmuje też całodniowy study tour
po miejscowościach Costa Tropical w poszukiwaniu wymarzonego miejsca. Ponadto wstępne
poszukiwania mieszkania, czy domu. Im niej usług, tym tańszy pakiet, np. bez transferów cena wynosi
150 euro.

Koszty są skalkulowana dla grup od 1 do 4 osób, niezależnie od liczby osób (maksymalnie 4) będzie
wynosić tyle samo. Możliwe jest również przygotowanie oferty dla liczniejszej grupy.
Chętnie odpowiem na pytania i udzielę informacji, kontakt:

Piotr Janczarek


allpress.piotr.janczarek@gmail.com

tel./WhatsApp: +48 604 201 109

![This is an image](/img/domki.jpeg)
![This is an image](/img/salobrondo.jpeg)
![This is an image](/img/widzok3.jpeg)
![This is an image](/img/widzokn.jpeg)
![This is an image](/img/zachod.jpg)